# Визначення спеціалізованих програмних процесорів та їх застосування у фінансовому плануванні роботи підприємства

Під терміном "фінансова стабільність"[^1], слід розуміти фінансовий стан, при якому зберігається баланс між зростаючими витратами та обмеженими фінансовими ресурсами. Такий стан дозволяє підтримувати високий рівень безпеки підприємства, який забезпечує можливість надання якісних послуг (виробництва товарів) і сталого розвитку. Основний звіт з якого можна зрозуміти фінансовий стан підприємства – грошовий потік[^2]. Він містить у собі всі доходи та видатки за визначений період часу. На відміну від бухгалтерського обліку, управлінський - передбачає виконання план/фактного аналізу. Його основна мета спростити прийняття управлінських рішень на основі фінансових даних для керування підприємством[^3]. 

Фінансовий план описує модель доходів та витрат, на основі чого можна розрахувати такі показники як: капітал, прибуток, розмір продажів та ін. Для забезпечення правильності прийняття рішень ці розрахунки треба виконувати швидко та без помилок.

*Спеціалізований **програмований** процесор* – це програмована логічна інтегральна схема (ПЛІС) призначена для вирішення конкретної задачі[^4].

*Спеціалізований **програмний** процесор* – це спеціалізоване програмне середовище для обробки конкретної інформації з дотримання наперед визначених вимог.

Програмний процесор спеціалізований на вирішенні фінансових та економічних задач має задовольняти наступним вимогам:

1. має виконувати велике число арифметичних операцій за одиницю часу;
1. може працювати з багатьма користувачами одночасно;
1. може працювати у декількох середовищах: на сервері та клієнті (у браузері);
1. підтримувати різноманітні конфігурації.

Важливе значення має usability спеціалізованих програмних процесорів, для забезпечення зручності сприйняття інформації та прийняття швидких рішень.

```{figure} img/processor.drawio.svg
:name: definition__processor
:align: center

Структура спеціалізованого програмного процесору
```

Спеціалізований програмний процесор [](#definition__processor) має наступну структуру:

- **вхідні данні** – інформація з визначеною структурою для обчислення процесором;
- **конфігуратор** – блок налаштування параметрів процесору, з підтримкою спеціалізованих шаблонів та моделей обробки інформації, що дозволяє моделювати роботу процесору;
- **спеціалізований програмний процесор** – програмоване середовище яке може обробляти чітко задану інформацію у межах описаної моделі: обробляти платіжні карти (план доходів та витрат у періоді), аналізувати рух грошових коштів, прогнозувати доходи та ін.;
- **вихідні дані** – результат обчислення.

Для реалізації процесору обрано мову програмування Rust. З самого початку Rust був розроблений для продуктивності та безпеки, особливо безпечного паралелізму. Rust чудово забезпечує безпеку пам'яті, коли всі посилання вказують на реальну пам'ять, не вимагаючи використання збирача сміття. Нещодавні дослідження Rust показали, що ця нова мова перевершує добре відомі мови з точки зору безпеки. Rust виявилася найбезпечнішою мовою порівняно з C, C++, Java, Go та Python. З точки зору продуктивності, Rust також опинився серед лідерів, що робить її чудовою з точки зору однієї мови, яка добре працює і з точки зору безпеки, і з точки зору продуктивності (зауважте, що до появи Rust тенденція полягала в тому, щоб жертвувати безпекою заради продуктивності, або навпаки)[^5].
Виходячи з проаналізованих джерел можливо реалізовувати запропонований спеціалізований програмний процесор з використання мови програмування системного рівня Rust. Це дозволить писати безпечний код 1 раз та компілювати його під різні платформи, який має швидкодію на рівні С/C++.

:::{seealso}
[Визначення спеціалізованих програмних процесорів та їх застосування у фінансовому плануванні роботи підприємства. Проблеми інформатики та моделювання (ПІМ-2023). Тези двадцять третьої міжнародної науково-технічної конференції. – Харків: НТУ "ХПІ", 2023. – 52-53 с.](https://repository.kpi.kharkov.ua/server/api/core/bitstreams/ee691cd3-44dd-4848-8631-5df0882a6c40/content)
:::

[^1]: [Гладкова О. В. ОЦІНКА ФІНАНСОВОЇ СТАБІЛЬНОСТІ КОМУНАЛЬНИХ НЕКОМЕРЦІЙНИХ ПІДПРИЄМСТВ - ЗАКЛАДІВ ОХОРОНИ ЗДОРОВ’Я [Електронний ресурс] / О. В. Гладкова, Я. М. Деренська, В. Г. Котлярова // Ефективна економіка. – 2020. – Режим доступу до ресурсу: http://www.economy.nayka.com.ua/pdf/12_2020/97.pdf](http://www.economy.nayka.com.ua/pdf/12_2020/97.pdf)
[^2]: [Cash Flow Analysis Based on International Accounting Standards (IAS): A Critical Evaluation [Електронний ресурс] / [K. Toudas, A. Goula, P. Boufounou та ін.] // Theoretical Economics Letters. – 2022. – Режим доступу до ресурсу: https://www.scirp.org/pdf/tel_2022101715530549.pdf](https://www.scirp.org/pdf/tel_2022101715530549.pdf)
[^3]: Скоун, Т. Управленческий учет / Тони Скоун ; пер. с англ. Ф. П. Тарасенко. – М. : Аудит, ЮНИТИ, 1997. – 180 с. – ISBN 5-85177-036-8. 
[^4]: [Аврунін О.Г. «Основи мови VHDL для проектування цифрових пристроїв на ПЛІС»: навч. посібник / О.Г. Аврунін, Т.В. Носова, В.В. Семенець. − Харків: ХНУРЕ, 2018. − 196 с.](https://openarchive.nure.ua/items/f047d940-a6d7-44ab-b03f-c1771863bd24)
[^5]: [Bugden W. Rust: The Programming Language for Safety and Performance [Електронний ресурс] / W. Bugden, A. Alahmar. – 2022. – Режим доступу до ресурсу: https://www.researchgate.net/publication/361274399_Rust_The_Programming_Language_for_Safety_and_Performance(]https://www.researchgate.net/publication/361274399_Rust_The_Programming_Language_for_Safety_and_Performance)